## <img src="/Images/Icons/book.png" width="200" height="200" />

## Účel knihy

_**"Keď budú všetci vedci vedieť o otvorenej vede a budú vzdelávaní, podporovaní a usmerňovaní tak, aby praktizovali otvorenú vedu vo všetkých štádiách svojej kariéry, bude možné zásadne zmeniť spôsob, akým sa realizuje výskum a šíria jeho výsledky, a tak podporiť vedecký ekosystém so zvýšenou viditeľnosťou, efektívnejším zdieľaním a posilnenou integritou výskumu."**_ Správa pracovnej skupiny pre zručnosti v oblasti otvorenej vedy ([Open Science Skills Working Group Report](https://ec.europa.eu/research/openscience/pdf/os_skills_wgreport_final.pdf#view=fit&pagemode=none), 2017)

Otvorená veda je hnutie, ktorého cieľom je dosiahnuť, aby boli vedecko-výskumné postupy a výstupy dostupné všetkým a aby ich mohli všetci znovu použiť. Otvorená veda súvisí s kultúrou a poznaním v rovnakej miere ako s technológiami a službami. Preto je dôležitou úlohou presvedčiť vedcov o prínosoch zmeny ich postupov a vybaviť ich zručnosťami a vedomosťami, ktoré na to potrebujú.

Táto kniha ponúka poradenstvo a zdroje školiteľom a lektorom otvorenej vedy, ako aj komukoľvek, kto má záujem zlepšiť úroveň transparentnosti výskumnej praxe a participácie na výskume. Príručka podporuje a spája vznikajúcu komunitu otvorenej vedy, ktorá chce odovzdávať svoje vedomosti. Ponúka vzdelávacie aktivity, ktoré sa dajú prispôsobiť rôznym prostrediam a cieľovým skupinám. Školitelia v nej nájdu metódy, pokyny, príklady konceptov školení a vzdelávaní a podnety k svojim vlastným školeniam o otvorenej vede. Príručka poskytuje zástancom otvorenej vedy na celom svete praktické kow-how, ako informovať výskumných pracovníkov a podporných pracovníkov o princípoch otvorenej vedy. Čo funguje, čo nie? Ako získať čo najviac z obmedzených zdrojov? Tu nájdete množstvo zdrojov, ktoré vám pomôžu pripraviť vlastné vzdelávacie aktivity. 

Príručka je postavená na kumulatívnych skúsenostiach a zručnostiach autorov v oblasti odovzdávania princípov otvorenej vedy a je zameraná na vzdelávaciu prax v oblasti otvorených znalostí a vzdelávania. Inými slovami, príručka nie je zameraná na rozširovanie myšlienky otvorenej vedy ale na to, _ako_ čo najúčinnejšie podporovať postupy otvorenej vedy/prax otvorenej vedy.

## <img src="/Images/Icons/gears.png" width="150" height="150" />

## Komu je príručka určená?

Príručka je určená každému, kto chce usporiadať školenie o otvorenej vede alebo predstaviť myšlienky otvorenej vedy v rámci školenia zameraného na konkrétnu vedeckú disciplínu a chce podporiť zavádzanie postupov otvoreného výskumu. Patria sem výskumníci, knihovníci, poskytovatelia infraštruktúry, podporní pracovníci vo výskume, financovatelia, politici a riadiaci pracovníci. Príručka je tiež určená všetkým, ktorí sú v pravidelnom alebo občasnom kontakte s výskumníkmi \(a inými zainteresovanými stranami\) a chcú sa podeliť o svoje vedomosti o otvorenej vede, či už v rámci svojich bežných pracovných povinností alebo aj mimo svojej práce. Dôležité je, že príručku využije každý, kto chce usporiadať školenie s cieľom podporiť opätovné používanie, participáciu, efektívnosť, spravodlivosť a zdieľanie vo výskume bez ohľadu na to, či tieto vlastnosti pripíšu otvorenej vede \(alebo či vôbec chcú tento termín použiť\).

V príručke definujeme ako "školiteľa" kohokoľvek, kto chce realizovať školenie o otvorenej vede, bez ohľadu na úroveň ich skúseností. Týka sa to hlavne školiteľov/lektorov, ktorí by sa cítili nepríjemne alebo nechcú použiť označenie otvorená veda vo svojom školení/tréningu. Kniha ponúka rady, ako učiť konkrétne zručnosti a koncepty na zlepšenie práce výskumníkov. A hoci tieto spadajú pod zastrešujúci výraz "otvorená veda", nemusia sa ako také učiť. Ostražitosť spojená s výrazom "otvorená veda", by mohla znamenať, že školenie o "otvorenej vede" pritiahne iba určitý segment výskumníkov, zatiaľ čo školenie na tému "Ako publikovať svoje dáta" pritiahne rozmanitejšiu skupinu. Súčasťou práce školiteľa je tiež definovanie cieľového publika a spôsobu, ako ho čo najlepšie osloviť - takéto rozhodnutia urobíte najlepšie vy!

## <img src="/Images/Icons/questions.png" width="150" height="150" />

## Čo je otvorená veda?

Podľa taxonómie projektu FOSTER [FOSTER taxonomy](https://www.fosteropenscience.eu/taxonomy/term/7), "Otvorená veda je hnutie, ktorého cieľom je sprístupniť vedecký výskum a dáta všetkým skupinám spoločnosti. Môže sa definovať ako zoskupenie určitých princípov a postupov:

* **Princípy**: Otvorená veda znamená zvýšenie transparentnosti, opakovaného použitia, participácie, spolupráce, zodpovednosti za výskum a jeho reprodukovateľnosti. Jej cieľom je zlepšenie kvality a spoľahlivosti výskumu uplatnením princípov, ako je inklúzia, spravodlivosť (fairness), rovnosť (equity) a zdieľanie. Na otvorenú vedu sa môžeme pozerať jednoducho ako na riadne a správne realizovaný výskum. Otvorená veda sa týka prírodných vied?vied o živých organizmoch a fyzikálnych vied, technických vied?strojárstva, matematiky, spoločenských a humanitných vied \([Open Science MOOC](https://opensciencemooc.eu/)\).
* **Postupy**: Otvorená veda prináša zmeny spôsobov realizácie vedy a výskumu, napríklad, otvorený prístup k vedecko-výskumným výstupom, zdieľanie dát, otvorené denníky/záznamy, transparentnosť v hodnotení výskumu, zaistenie reprodukovateľnosti výskumu \(ak je to možné\), transparentnosť výskumných metód, otvorený zdrojový kód, softvér a infraštruktúra, občianska veda a otvorené vzdelávacie zdroje.  

**Poznámka k jazyku:** Anglický výraz “science/veda” tradične nezahŕňa humanitné a spoločenské vedy, preto častejšie sa používajú termíny ako “open scholarship/otvorené vedecké poznanie” alebo “open research/otvorený výskum”. Keďže výraz “opens cience/otvorená veda” je bežnejší termín, používa sa tejto príručke, ale vzťahuje sa na výskum vo všetkých vedeckých disciplínach.

## <img src="/Images/Icons/arrow.png" width="150" height="150" />

## Ako používať príručku

Príručka je navrhnutá vo forme modulov. Môžete si vybrať ktorúkoľvek kapitolu a preskočiť kapitoly, ktoré nie sú pre vás alebo vaše školenia relevantné.

V [__Kapitole 2__ "Základy otvorenej vedy"](https://github.com/Open-Science-Training-Handbook/Open-Science-Training-Handbook_EN/tree/master/02OpenScienceBasics) sa ponoríte do obsahu školenia. Príručka obsahuje a vysvetľuje všetky témy, ktoré sa týkajú otvorenej vedy. Poznáte už jednu alebo dve témy? Skvelé, pozrite sa teda na iný aspekt, o ktorom ste zatiaľ možno nepočuli. Aj keď neplánujete uskutočniť školenie/výcvik na tieto konkrétne témy, pravdepodobne zistíte, že sú pre vás užitočné - mnoho tém otvorenej vedy sa prekrýva.  

Ak máte malé alebo žiadne skúsenosti so školeniami vo všeobecnosti, pozrite si [ __Kapitolu 3__ "Vzdelávanie a školenie?Učenie a vzdelávanie On Learning and Training"](https://github.com/Open-Science-Training-Handbook/Open-Science-Training-Handbook_EN/tree/master/03OnLearningAndTraining). Získate tu prehľad techník vzdelávania a školenia, ako aj praktické rady na navrhnutie svojho školenia. Ak už máte nejaké skúsenosti, dozviete sa viac o rôznych prístupoch k výučbe a obnovíte svoje poznatky.  

Väčšie workshopy a informatívne školenia vyžadujú veľa plánovania. Úspech výcviku je podmienený množstvom rozhodnutí, od malých až po veľké, pri ktorých zohráva čas dôležitú úlohu. [__Kapitola 4__ "Organizačné aspekty"](https://github.com/Open-Science-Training-Handbook/Open-Science-Training-Handbook_EN/tree/master/04OrganizationalAspects) obsahuje dôležité informácie o organizačných aspektoch. Tiež ponúka užitočný kontrolný zoznam ako pomôcku pri plánovaní školenia.  

Živé a interaktívne školenia vyžadujú pútavé aktivity. Naše ukážkové cvičenia a ďalšie zdroje zaujmú účastníkov školenia, poskytnú praktický pohľad na teoretické témy alebo vám zabezpečia spätnú väzbu od účastníkov. [__Kapitola 5__ "Príklady a praktické odporúčania"](https://github.com/Open-Science-Training-Handbook/Open-Science-Training-Handbook_EN/tree/master/05ExamplesAndPracticalGuidance) ponúka celý rad cvičení a zdrojov, ktoré vyskúšali a schválili odborní školitelia zameraní na otvorenú vedu. Tieto cvičenia a zdroje si môžete voľne vyskúšať, prispôsobiť a znovu ich použiť.  

Podobne ako iné vznikajúce oblasti, aj otvorená veda dosť často používa terminológiu, ktorá sa môže zdať ťažká. Nemusíte sa obávať, v časti [__"Glosár"__](https://github.com/Open-Science-Training-Handbook/Open-Science-Training-Handbook_EN/tree/master/06Glossary) nájdete vysvetlenia väčšiny menej známych výrazov a pojmov.  

Táto príručka bola vytvorená ako živý zdroj. Znamená to, že sa bude pravidelne aktualizovať podľa vývoja v rámci otvorenej vedy a na základe spätnej väzby a návrhov iných školiteľov v oblasti otvorenej vedy a našich používateľov. Neváhajte pridať svoje najlepšie postupy, príklady, zdroje, názory alebo skúsenosti cez GitHub.  

Dúfame, že príručku si budete čítať s chuťou a záujmom a prajeme vám veľa šťastia pri organizácii budúcich školení o otvorenej vede.

## <img src="/Images/Icons/open_licenses.png" width="150" height="150" />

## Otvorené licencie a autorstvo

Príručka The Open Science Training Handbook je napísaná ako otvorený vzdelávací zdroj, aby ju používatelia mohli využívať tým najlepším možným spôsobom. Práca je preto dostupná pod licenciou [Creative Commons Public Domain Dedication \(CC0 1.0 Universal\)](https://creativecommons.org/publicdomain/zero/1.0/). Nemusíte si od nás žiadať povolenie na opätovné použitie príručky či kopírovanie informácie. Informácie z obsahovej časti môžete voľne použiť vo svojich školiacich snímkach či obrázkoch spôsobom tak, ako budete považovať za najvhodnejšie na svoje školenie. Upozorňujeme, že niektoré materiály citované v tejto knihe môžu podliehať autorskému právu. V tom prípade to bude v texte uvedené. Prosíme vás, aby ste zvážili citovanie tejto príručky, keď budete používať jej obsah.  

Snažili sme sa uviesť všetky zdroje. Ak sme s nejakých dôvodov zabudli uviesť autorov, nestalo sa tak so zlým úmyslom. Neváhajte sa na nás obrátiť a požiadať o opravu na tejto adrese [elearning@fosteropenscience.eu](mailto:elearning@fosteropenscience.eu).

