## <img src="/Images/Icons/idea.png" width="200" height="200" />
## Glosár

**Altmetriky (Altmetrics)**

* Altmetriky sú alternatívne spôsoby ako zaznamenávať a merať dosah výsledkov výskumnej činnosti. Namiesto výhradného sledovania počtu citácií diela vo vedeckej literatúre sa altmetriky zameriavajú aj na meranie a analýzu sociálnych médií (napr. Facebook, Twitter, blogy, wikipédie a pod.), počtov stiahnutí dokumentu, odkazov na publikovaný a nepublikovaný výskum a iných druhov použitia vedecko-výskumnej literatúry, s cieľom získať komplexnejšie meranie dosahu a dopadu.

**Autorské právo (Copyright)**

* Aspekt duševného vlastníctva, ktorý dáva tvorcom právo udeliť (alebo neudeliť) povolenie na reprodukovanie svojho diela. Líši sa od práv priemyselného vlastníctva (patenty, ochranné známky). Copyright v anglo-americkej tradícii sa zameriava na majetkové práva, nie morálne práva. Slovenský autorský zákon pozná majetkové aj morálne práva autora.

**Creative Commons**

* Rad štandardizovaných licencií, ktoré umožňujú nositeľovi práv automaticky udeliť používateľom niektoré práva. CC licencie sa široko používajú, ich použitie je jednoduché, sú strojovo čitateľné a vytvorili ich právni experti. Existuje množstvo CC licencií, pričom každá obsahuje jednu alebo viac podmienok. Niektoré licencie sú kompatibilné s otvoreným prístupom v zmysle budapeštianskej deklarácie (CC0 alebo tie, ktoré obsahujú podmienky Uvedenie Autora (BY), Rovnaké Šírenie (SA) a Žiadne Odvodené diela (ND)) a niektoré s ním kompatibilné nie sú (obsahujú podmienku Nekomerčné Použitie (NC)).

**Časopis vedecký**

* Periodikum (seriálová publikácia) primárne určené na uverejňovanie výsledkov pôvodného výskumu. Publikuje sa pravidelne vo forme jednotlivých čísel (vydaní, zahŕňajúcich určitý počet vedeckých článkov). Čísla časopisu vydané v támci jedného roka tvoria ročník časopisu.

**Dáta**

* Pojmom Dáta označujeme v tejto príručke všetky digitálne dostupné objekty (jednoduché alebo komplexné), ktoré vznikajú alebo sú výsledkom výskumného procesu.

**Digitálny identifikátor objektu (Digital Object Identifier, DOI)**

* Jedinečný textový reťazec, ktorý sa používa na označovanie digitálnych objektov, ako sú články v časopisoch, dátové súbory a vydaný softvér s otvoreným zdrojovým kódom. DOI je typom trvalého identifikátora (PID, z angl. persistent identifier).

**Dokumentácia**

* Dokumentácia obsahuje podrobné informácie o dátach alebo kóde, ako aj pozadie a metodologický prístup k dátam alebo kódu (napr. opis projektu, premenné a nástroje merania).

**Dolovanie dát (Data Mining)**

* Analytický proces určený na skúmanie dát pri hľadaní konzistentných vzorcov alebo systémových vzťahov medzi premennými, ktorý transformuje dáta na využiteľné informácie.

**Duševné vlastníctvo**

* Právny výraz, ktorý sa vzťahuje na výsledky tvorivého myslenia alebo tvorivej dušenej činnosti. Medzi príklady dušeného vlastníctva patria hudobné, literárne, maliarske, sochárske diela, video a iné umelecké diela, objavy a vynálezy, frázy, symboly a dizajny.   A legal term that refers to creations of the mind. Examples of intellectual property include music, literature, paintings, sculpturing, video and other artistic works; discoveries and inventions; and phrases, symbols, and designs.

**Publikum**

* Skupina, ktorej je určená komunikácia (napr. účastníci vzdelávacieho podujatia o otvorenej vede). Cieľová skupina je skupina jednotlivých osôb, ktorým je vzdelávanie určené alebo sa ich dotýka. 

**Behaviorizmus (teória učenia sa)**

* Behaviorizmus znamená, že učenie sa je podmienené nácvikom a praxou a najlepšie prebieha, ak sa použije podnet, na ktorý jedinec reaguje. Vo všeobecnosti to znamená, že požiadate učiaceho sa, aby spravil cvičenie, na ktoré exituje jasná odpoveď alebo zrejmá cesta, ktorú majú sledovať. Hodnotenie je jasné a dá sa ľahko realizovať pomocou jednoduchých metrík. <a href="#section1">[1]</a>

**Kognitivizmus**

* Kognitivizmus je založený na interakcii medzi vonkajším svetom a tým, čo reflektujúci mozog dokáže pochopiť z vnímaných informácií v kombinácii s poznatkami, ktoré už má uložené v pamäti. Kognitivizmus sa preto zameriava na riešenie problémov. <a href="#section1">[1]</a>

**Konektivizmus**

* Konektivizmus je integrácia princípov skúmaných teóriami chaosu, sietí, komplexnosti a samoorganizácie. Konektivizmus vychádza z pochopenia toho, že rozhodnutia sú založené na rýchlo sa meniacich základoch, pretože jedinec neustále získava nové informácie. <a href="#section1">[1]</a> 

**Konštruktivizmus**

* Konštruktivizmus v užšom slova zmysle znamená, že svet nie je taký, aký sa javí. Namiesto toho je svet hlavne produktom našich individuálnych zážitkov a mysle. V kontexte učenia a učenia sa to znamená, že samotní študenti si vytvárajú cesty, ktorými sa učia. Dôraz je preto na kreativite učiacich sa a hodnotenie pokroku sa nezakladá na odlíšení správneho od nesprávneho. <a href="#section1">[1]</a>          

**Kurikulum**

* Pojem Kurikulum sa vzťahuje na lekcie a iný vzdelávací obsah vyučovaný v škole alebo v konkrétnom kurze či programe a vyznačuje sa jasne definovanou štruktúrou. 

**FAIR dáta**

* FAIR dáta (podľa [princípov FORCE11](https://www.force11.org/group/fairgroup/fairprinciples), publikované v [Nature Scientific Data](https://www.nature.com/articles/sdata201618)) sú vyhľadateľné, dostupné, interoperabilné a opätovne použiteľné, s cieľom uľahčiť ľuďom aj strojom vyhľadávanie poznatkov spôsobom, ktorý im pomôže násjť, získať, integrovať a analyzovať také vedecké údaje a súvisiace algoritmy a pracovné postupy, ktoré zodpovedajú prislušnej úlohe.

**Gamifikácia**

* Využívanie herných prvkov, herného dizajnu a herných mechaník v nehernom kontexte, ako je vzdelávanie, v ktorom sa môže využiť na zvýšenie aktívneho zapojenia študentov.

**GDPR (General Data Protection Regulation)**

* Všeobecné nariadenie na ochranu osobných údajov, ktoré sa snaží vytvoriť harmonizovaný právny rámec ochrany údajov v celej EÚ. Cieľom je vrátiť občanom kontrolu nad osobnými údajmi a zároveň uložiť prísne pravidlá tým, ktorí takéto údaje ukladajú, spravujú a "spracúvajú" kdekoľvek na svete. Nariadenie tiež zavádza pravidlá týkajúce sa voľného pohybu osobných údajov vo vnútri EÚ a mimo nej.    

**Impakt faktor časopisu**

* Metrika (číselný ukazovateľ), ktorá udáva priemerný počet citácií článkov publikovaných v určitom vedeckom časopise počas predchádzajúcich dvoch rokov. Často sa používa ako zástupný údaj vyjadrujúci relatívnu dôležitosť časopisu. Prenášanie impakt faktora časopisu na dosah jednotlivých článkov, ktoré v ňom boli publikované, sa považuje za problematické.

**Licencia**

* Licencia umožňuje tretej strane použiť prácu alebo dáta určitým spôsobom. Licencia informuje o právach na použitie zdroja (napr. textu, dát, zdrojového kódu).    

**Metadáta**

* Metadáta poskytujú základný opis dát, vrátane autorstva, dátumov (napr. podania do časopisu, prijatia, zverejnenia), názvu, abstraktu, kľúčových slov a informácií o licencii. Slúžia v prvom rade na to, aby bolo možné dáta nájsť (napr. tvorca, časové obdobie, zemepisná poloha).

**Otvorený prístup**

* Otvorený prístup znamená online prístup, bezplatný pre čitateľa, k recenzovanému vedeckému obsahu, ktorý môže byť voľne opätovne používaný (v hraniciach autorského práva).

**Otvorené dáta**

* Otvorené dáta sú také údaje, ktoré sú dostupné online, bezplatne a ktoré sa dajú použiť, opätovne použiť a distribuovať pod podmienkou, že sa uvedie zdroj dát.

**Otvorené hodnotenie**

* Vývoj spravodlivého systému alebo protokolu posudzovania výskumných návrhov, založený na transparentnosti procesu a zainteresovaných osôb.

**Otvorené laboratórne knihy**

* Koncepcia pravidelného zapisovania informácií o výskume tak, že sa výskumné záznamy (laboratórne knihy) zhromažďujú a publikujú online okamžite po ich vytvorení.

**Otvorený materiál**

* Zdieľanie výskumného materiálu, napríklad biologických a geologických vzoriek, je ďalšia súčasť praxe otvorenej vedy.

**Otvorené recenzné konanie**

* Termín zastrešujúci mnoho navzájom sa prekrývajúcich spôsobov, ktorými je možné upraviť modely recenzného procesu tak, aby boli v súlade s cieľmi otvorenej vedy. Patrí sem otvorenie identity recenzenta a autora, publikovanie textu posudkov a umožnenie širšej participácie na recenznom procese.

**Otvorená veda**

* Otvorená veda je hnutie, ktoré sa zameriava na sprístupnenie vedeckého výskumu, dát a šírenia na všetkých úrovniach znalostnej spoločnosti.  

**Otvorený zdrojový kód**

* Dostupnosť zdrojového kódu pre softvér, spolu s licenciou na otvorený zdrojový kód, ktorá umožňuje jeho opätovné použitie, prispôsobenie a ďalšie šírenie. 

**Recenzné konanie**

* Proces, v rámci ktorého je výskumný článok pred publikovaním preverený odborníkmi z vedeckej komunity. 

**Trvalý identifikátor (PID)**

* Trvalý identifikátor (tiež PID) je jedinečné a stabilné označenie digitálneho zdroja (napr. výskumných dát) prostredníctvom pridelenia kódu, ktorý slúži ako trvalý a konzistentný odkaz na internete.

**Trvalé/preferovné formáty súborov**

* Neproprietárne formáty súborov, ktoré rešpektujú dokumentované medzinárodné štandardy, bežne sa používajú vo vedeckej komunite, používajú štandarndé kódovanie znakov (napr. ASCII, UTF-8) a pri kompresi, ak sa vôbec použije, nedochádza k strate.

**Preprint**

* Rukopis, ktorý zatiaľ neprešiel recenzným konaním, šírený so zámerom získať od ďalších vedcov včasnú spätnú väzbu na výskum.

**Predregistrácia (Preregistration)**

* Vedci majú možnosť alebo povinnosť zadať dôležité informácie o svojom výskume (napríklad: odôvodnenie výskumu, hypotézy, dizajn a analytická stratégia) do verejného registra pred začatím výskumu. Predregistrácia môže pomôcť predchádzať skresleniam pri informovaní o výskume (reporting bias - napr. nekorektné preformulovanie hypotéz na základe výsledkov).

**README súbor**

* Súbor, v ktorom dokumentujete svoje výskumné dáta. Dokumentácia by mala poskytovať dosť informácií, aby umožnila iným vedcom porozumieť dátam, replikovať alebo reprodukovať dáta či ich opätovne použiť akýmkoľvek spôsobom.

**Skreslené informovanie o výskume (Reporting Bias)**

* Pojmem reporting bias označuje situáciu, keď sa o niektorých aspektoch výskumu systematicky informuje netransparentne, čo vedie k plytvaniu prostriedkami a redundancii v dôsledku selektívneho informovania alebo nepublikovania.

**Repozitár**

* Repozitár je definovaný ako infraštruktúra a príslušné služby, ktoré umožňujú trvalé, efektívne a udržateľné uloženie digitálnych objektov (ako sú dokumenty, dáta a softvér). 

**Reprodukovateľný výskum**

* Reprodukovateľnosť má celé spektrum definícií a školitelia by mali vybrať definíciu, ktorú ich publikum najviac používa. Vo všeobecnosti možno povedať, že reprodukovateľný výskum umožňuje získať podobné výsledky z výskumu alebo experimentu a nezávislé výsledky získané tými istými metódami ale v iných podmienkach (t.j., týka sa výsledkov). Niektorí autori členia definíciu ďalej úrovne reprodukovateľnosti, vrátane výpočtovej reprodukovateľnosti, ktorá umožňuje analyzovať kód a dáta  podobným spôsobom ako v pôvodnom výskume a dosiahnuť rovnaké výsledky, a empirickej reprodukovateľnosti (tiež nazývanej "replikovateľnosť"), kedy nezávislí výskumníci môžu zopakovať výskum, pričom použijú rovnaké metódy, ale vytvoria nové dáta.

**Dopad výskumu (Research Impact)**

* Zahŕňa akademické, ekonomické a spoločenské aspekty alebo ich kombináciu. Dopad je preukázateľný prínos výskumu k zmene pochopenia vedy a rozvíjaniu vedeckých metód, teórie a aplikácie naprieč disciplínami a v rámci nich, pričom zohráva aj širšiu úlohu mimo vedecko-výskumného systému.

**Financovateľ výskumu**

* Inštitúcia, korporácia alebo vládny orgán, ktoré poskytujú výskumu finančnú podporu.

**Vedecká komunikácia (Scholarly Communication)**

* Tvorba, transformácia, šírenie a uchovávanie poznatkov súvisiacich s učením, výskumom a vedeckým úsilím. Je to proces, v rámci ktorého akademici, vedci a výskumníci zdieľajú a publikujú výsledky svojho výskumu tak, aby boli dostupné širšej akademickej komunite.

**Zdieľanie**

* Spoločné využívanie zdroja alebo priestoru. Základný aspekt kolaboratívneho výskumu. Keďže sa väčšina výskumu vytvára a publikuje digitálne, výsledný digitálny obsah podlieha nerivalitnej spotrebe, môže sa zdieľať bez toho, že by pôvodný tvorca utrpel stratu.

**Predplatné**

* Obchodný model, v rámci ktorého sa platí poplatok za získanie prístupu k produktu alebo službe, v tomto prípade, výstupom vedeckého výskumu.

**Školiteľ**

* Moderátor a inštruktor vzdelávania, ktorého úlohou je zaistiť, že sa dosiahnu ciele vzdelávania, viesť praktické cvičenia a zabezpečiť, že nikto nebude vynechaný.

**Vzdelávacie poujatie**

* Vzdelávacie podujatie je organizovaná činnosť, v rámci ktorej sa učí, informuje alebo sa prenášajú zručnosti či vedomosti súvisiace s konkrétnymi užitočnými kompetenciami, a to prostredníctvom aktívneho zapojenia sa do výuky.

**Formát vzdelávacieho podujatia**

* Tradične pomenovaná, štandardizovaná metóda, ktorá sa používa a ktorá zahŕňa akýkoľvek počet potrebných pedagogických nástrojov (t.j. motivácia/demotivácia, praktické prístupy (hands-on) a pod.).

**Správa verzií**

* Správa verzií je manažment zmien dokumentov, počítačových programov, veľkých webových stránok a iných súborov informácií logickým a perzistentným spôsobom. Umožňuje sledovať zmeny, ako aj obnoviť informácie z predchádzajúcej revízie.

## Poznámky a ďalšie zdroje
<p>[1] Definície teórií učenia (behaviorizmus, kognitivizmus, konektivizmus, konštruktivizmus) boli autormi pre potreby tejto príručky silne zjednodušené. Presnejšie tieto teórie charakterizuje napr. Palmarová 2008. (https://pdf.truni.sk/e-ucebnice/iktv/data/media/iktvv/Palmarova.pdf)</p> 

* [Open Research Glossary](http://www.righttoresearch.org/resources/OpenResearchGlossary/index.shtml), hosťovaný alianciou R2RC.

* [FOSTER Taxonomy](https://www.fosteropenscience.eu/foster-taxonomy/open-science-definition)

* [Open Definition](http://opendefinition.org/)

* [Lexicon-of-Learning (ASCD)](http://www.ascd.org/Publications/Lexicon-of-Learning/table-of-contents.aspx)

