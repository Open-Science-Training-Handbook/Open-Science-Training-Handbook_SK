## <img src="/Images/Icons/peer_review.png" width="300" height="300" />

## 8. Otvorené recenzné konanie, metriky a hodnotenie

### Čo je to?

Byť výskumníkom znamená byť neustále hodnotený. V akademickom svete platí "ekonómia prestíže", čo znamená, že hodnota akademických pracovníkov sa odvíja od hodnotenia úrovne úcty?vážnosti?ocenenia LEVEL OF ESTEEM, ktoré im a ich príspevkom pripisujú kolegovia, tvorcovia politík (decision-makers) a iní ([Blackmore and Kandiko, 2011](https://doi.org/10/fqrkft)\). V tejto časti budeme preto rozlišovať medzi hodnotením diela a hodnotením samotných výskumníkov. Výskum aj výskumníci sa hodnotia pomocou dvoch základných metód: recenzného konania (kvalitatívna metóda) a metrík (kvantitatívna metóda). 

Recenzné konanie sa využíva predovšetkým na posúdenie vedeckého výskumu. Je to formálny mechanizmus zabezpečenia kvality, v rámci ktorého iní odborníci skúmajú vedecké rukopisy \(napr. články v časopisoch, knihy, žiadosti o granty a konferenčné príspevky\), ich spätná väzba a posudky potom slúžia na zlepšenie prác a konečný výber \(na publikovanie, pridelenie grantov alebo dĺžke času prezentácie príspevku\). Otvorené recenzné konanie znamená rôzne veci pre rôznych ľudí a komunity. Bolo definované ako "zastrešujúci výraz pre viacero prekrývajúcich sa spôsobov, ako možno modely recenzného konania zosúladiť s cieľmi otvorenej vedy" \([Ross-Hellauer, 2017](https://doi.org/10/gc5sjh)\). Dva hlavné znaky otvoreného recenzného konania sú "otvorené identity", kedy aj autori aj recenzenti navzájom poznajú svoju identitu \(t.j., nezaslepené recenzné konanie\), a "otvorené hodnotenia", kedy sú recenzie zverejnené spolu s príslušným článkom. Tieto znaky sa môžu ale nemusia kombinovať, môžu ich dopĺňať iné inovácie ako napríklad "otvorená participácia", kedy sa môžu členovia širšej komunity podieľať na recenznom konaní, "otvorené interakcie", kedy je umožnená a podporuje sa vzájomná diskusia medzi autorom/autormi a recenzentami a medzi recenzentami navzájom, a "otvorené rukopisy pred recenzovaním", kedy sú rukopisy dostupné ešte pred formálnym procesom recenzného konania \(buď interne ako súčasť pracovných postupov časopisu alebo externe cez preprintové servery\). 

Potom ako vedecké publikácie úspešne prejdú recenzným konaním, stávajú sa často hlavným meradlom práce vedca (preto fráza "publikuj alebo zomri"). Ale posúdenie kvality publikácií je náročný a subjektívny proces. Hoci niektoré všeobecné systémy hodnotenia, napríklad Rámec excelentnosti výskumu v Spojenom kráľovstve (Research Excellence Framework), využívajú recenzné konanie, všeobecné hodnotenie je často založené na __metrikách__, ako je počet citácií publikácií (h-index) alebo dokonca aj vnímaná úroveň prestíže časopisu, v ktorom bol článok uverejnený (kvantifikovaná ako impakt faktor časopisu (JIF, Journal Impact Factor)). Na prevahu takýchto metrík a spôsob, akým môžu deformovať stimuly, v posledných rokoch často poukazovali vyhlásenia ako Leidenský manifest ([Leiden Manifesto](http://www.leidenmanifesto.org/)) a Sanfranciská deklarácia hodnotenia vedeckého výskumu ([San Francisco Declaration on Research Assessment (DORA)](https://sfdora.org/), preklad do slovenčiny na <a href="https://otvorenaveda.cvtisr.sk/informacne-materialy/">Otvorená veda/Informačné materiály</a>), (pozn. prekl: v súčasnosti Dohoda o reforme hodnotenia výsledkov výskumu z roku 2022 (<a href="https://www.scienceeurope.org/news/rra-agreement-final/">The Agreement on Reforming Research Assessment</a>)).

V posledných rokoch sa predmetom diskusie o vyváženom hodnotení výskumného úsilia stali "alternatívne metriky" alebo altmetriky ([altmetrics](https://www.altmetric.com)), ktoré dopĺňajú počítanie citácií meraním iných online ukazovateľov dopadu výskumu, vrátane knižných záložiek, odkazov, príspevkov na blogoch, tweetov, lajkov, zdieľaní, informácií v tlači a pod. Všetky tieto problémy s metrikami vyplývajú z toho, že ich tvoria komerčné subjekty (napr. Clarivate Analytics a Elsevier), ktoré sú založené na proprietárnych systémoch, čo môže viesť k problémom s transparentnosťou.   

## <img src="/Images/Icons/umbrella.png" width="150" height="150" />
### Odôvodnenie

#### Otvorené recenzné konanie
Počiatky recenzného konania siahajú do 17. storočia k londýnskej Kráľovskej spoločnosti (Royal Society of London, 1662) a parížskej Kráľovskej akadémii vied (Académie Royale des Sciences de Paris, 1699) v podobe privilégia vedy robiť si radšej vlastnú cenzúru, ako to nechať na cirkev, ale trvalo mnoho rokov, kým sa proces recenzného konania vo vede riadne etabloval. Recenzné konanie v podobe formálneho mechanizmu je oveľa mladší proces ako mnohí predpokladajú. Napríklad časopis Nature ho zaviedol až v roku 1967. Hoci prieskumy ukazujú, že výskumníci si cenia recenzné konanie, tiež si myslia, že by mohlo fungovať lepšie. Často sa vyskytujú sťažnosti na to, že recenzné konanie trvá príliš dlho, je nekonzistentné, často neodhalí chyby a že anonymita chráni nekorektné hodnotenie (bias). Otvorené recenzné konanie sa preto usiluje priniesť väčšiu transparentnosť a participáciu do formálneho a neformálneho procesu recenzného konania. Recenzovanie dáva vedcom príležitosť zapojiť sa do inovatívneho výskumu, vytvárať siete v akademickom prostredí, rozširovať svoje odborné znalosti a zdokonaľovať svoje vlastné zručnosti v oblasti písania. Je to dôležitý prvok kontroly kvality akademickej práce. A aj keď si samotní výskumníci myslia, že dobre poznajú tradičné recenzné konanie, mnoho foriem otvoreného recenzného konania predstavuje nové výzvy a príležitosti. Keďže otvorené recenzné konanie zahŕňa široké spektrum postupov, musia autori a recenzenti zobrať do úvahy mnoho faktorov. 

## <img src="/Images/02 Open Science Basics/02_open_peer_review.png" />

Pokiaľ ide o hodnotenie, súčasné odmeňovanie a metriky v oblasti vedy a vedeckého poznania nie sú \(zatiaľ\) v súlade s otvorenou vedou. Metriky používané na hodnotenie výskumu \(napr. impakt faktor časopisov/Journal Impact Factor, h-index\) nemerajú, a teda neodmeňujú, uplatňovanie postupov otvorenej vedy. Činnosť spojená s otvoreným recenzným konaním sa nie vždy uznáva ako "vedecká činnosť" v rámci odborného rastu a rozvoja \(napríklad v mnohých prípadoch hodnotitelia grantov nepovažujú ani prvotriedne otvorené recenzné posudky za samostatné vedecké práce\). Okrem toho nie sú mnohé hodnotiace metriky, obzvlášť niektoré druhy bibliometrík, také otvorené a transparentné, ako by si komunita želala.

Za týchto okolností sú postupy otvorenej vedy prinajlepšom vnímané ako ďalšia záťaž bez odmeny. V tom horšom prípade sú považované za niečo, čo aktívne poškodzuje šance na získanie budúcich financií a bráni v kariérnom postupe a získaniu stáleho miesta, definitívy (tenure). [Správa Európskej komisie z roku 2017](https://doi.org/10.2777/75255) uvádza, že v podstate existujú dva prístupy k implementácii otvorenej vedy a spôsobu odmeňovania a hodnotenia, ktoré to môžu podporiť:

1. Podpora súčasného stavu podporovaním väčšej otvorenosti, tvorbou súvisiacich metrík a kvantifikáciou výstupov.

2. Experimentovanie s alternatívnymi výskumnými postupmi a hodnotením, otvorenými dátami, občianskou vedou a otvoreným vzdelávaním.

Čoraz viac financovateľov a inštitúcií robí kroky smerom otvorenej vede, napríklad odkláňajú sa od jednoduchých výpočtov a do svojich hodnotení zahŕňajú naratívy a ukazovatele spoločenského dopadu. Iné opatrenia, ktoré financovatelia prijímajú, umožňujú uvádzať v žiadostiach viacero typov výstupov výskumu \(ako preprinty\) a financovanie rôznych typov výskumu \(ako replikačný výskum (replication studies)\).

## <img src="/Images/Icons/finish.png" width="150" height="150" />
### Ciele vzdelávania

1. Poznať kľúčové prvky otvoreného recenzného konania a ich potenciálne výhody a nevýhody. 
2. Porozumieť rozdielom medzi metrikami používanými na hodnotenie výskumu a výskumníkov.
3. Zapojiť sa do diskusie o dopade hodnotiacich systémov na vykonávanie vedeckého výskumu.   

### Kľúčové prvky
## <img src="/Images/Icons/brain.png" width="150" height="150" />
### Poznatky
#### Otvorené recenzné konanie

Medzi obľúbené miesta realizácie otvoreného recenzného konania patria časopisy vydavateľstiev ako Copernicus, Frontiers, BioMed Central, eLife a F1000research.

Otvorené recenzné konanie vo svojich rôznych formách prináša recenzentom a autorom mnoho potenciálnych výhod:

* Recenzné konanie s otvorenými identitami \(nezaslepené\) alebo neanonymné recenzné konanie podporuje väčšiu zodpovednosť medzi recenzentami a redukuje príležitosť na nekorektné hodnotenie (bias) alebo nezverejnenie konfliktu záujmov.

* Otvorené recenzné hodnotenia predstavujú ďalšiu vrstvu zabezpečenia kvality a umožňujú širšej komunite preskúmať hodnotenia s cieľom preveriť proces rozhodovania.

* Predpokladá sa, že otvorené identity a otvorené hodnotenia v kombinácii povedú ku kvalitnejším recenziám, keďže vedomie toho, že meno recenzenta bude verejne spojené s prácou alebo to, že uvidia svoju recenziu publikovanú, povzbudí recenzentov k tomu, aby boli dôkladnejší.

* Otvorené identity a otvorené hodnotenia umožňujú recenzentom získať verejné uznanie za svoju prácu v oblasti recenzovania, čo vedie k väčšej motiváciu vykonávať túto dôležitú činnosť a možnosti citovať recenzie v iných publikáciách a prepojeniu činností profesionálneho rozvoja s kariérnym postupom a získaním stáleho miesta, definitívy (tenure).

* Otvorená participácia by mohla prekonať propblémy spojené s redakčným výberom recenzentov \(napríklad zaujatosť, uzavreté siete, elitárstvo\). Najmä pre začínajúcich vedeckých pracovníkov (early career researchers), ktorí ešte nedostávajú pozvania recenzovať, môže takýto otvorený proces môže predstavovať šancu na to, aby si vybudovali svoje výskumné renomé a zdokonaľovali recenzentské zručnosti.

Existuje niekoľko potenciálnych nástrah, na ktoré si treba dávať pozor:

* Otvorené identity odstraňujú anonymitu recenzentov \(jednostranne zaslepené\) alebo anonymitu autorov a recenzentov \(dvojito zaslepené\), ktoré sa zvyčajne uplatňujú, aby sa predišlo spoločenskej predpojatosti \(hoci neexistujú presvedčivé dôkazy o tom, že takáto anonymita je účinná\). Recenzenti preto musia neustále skúmať svoje predpoklady a domnienky, aby zaistili, že ich posudok odráža iba kvalitu rukopisu a nie postavenie, minulosť alebo afiliácie autora/autorov. Autori by mali postupovať rovnako pri prijímaní pripomienok v rámci recenzného konania. 

* Kritika a prijímanie kritiky je proces často nevyhnutne plný emocionálnych reakcií – autori a recenzenti môžu subjektívne súhlasiť alebo nesúhlasiť s tým, ako sa majú prezentovať výsledky a/alebo čo treba zlepšiť, zmeniť alebo opraviť. Otvorené identity a/alebo otvorené hodnotenia by mohli tieto ťažkosti ešte vystupňovať. Recenzenti preto musia zaistiť, že komunikujú svoje pripomienky jasným a slušným spôsobom, aby maximalizovali šancu, že ich pripomienky autori prijmú ako cennú spätnú väzbu.       

* Nedostatok anonymity pre recenzentov pri recenznom procese s otvorenými identitami by mohol poškodiť proces tým, že by odradil recenzentov od vyslovenia silnej kritiky, obzvlášť proti kolegom s vyšším postavením. 

* Vzhľadom na tieto problémy môže byť pravdepodobnejšie, že potenciálni recenzenti odmietnu recenzovať. 

#### Otvorené metriky

Sanfranciská deklarácia hodnotenia vedeckého výskumu ([San Francisco Declaration on Research Assessment \(DORA\)](https://sfdora.org/)) odporúča upustiť od hodnotenia založenom na časopisoch, brať do úvahy všetky druhy výstupov a súbežne využívať rôzne formy metrík a naratívneho hodnotenie (narrative assessment). Deklaráciu DORA podpísali tisíce výskumníkov, inštitúcií, vydavateľov a finacovateľov, ktorí sa zaviazali zaviesť jej odporúčania do praxe. Leidenský manifest ([Leiden Manifesto](http://www.leidenmanifesto.org/)) prináša osvedčené postupy a princípy, ako používať metriky zodpovedne.

V súvislosti s altmetrikami sa v manifeste kolektívu autorov z roku 2010, [Priem et al. (2010)](http://altmetrics.org/manifesto/), uvádzajú tieto výhody: akumulujú sa rýchlejšie ako citácie; dokážu merať impakt aj iných výstupov výskumu, ako sú publikácie v časopisoch (napr. súbory dát, kód, protokoly, blogové príspevky, tweety a pod.) a dokážu poskytnúť ? stanoviť rôzne merania dopadu jednotlivých objektov. and they can provide diverse measures of impact for individual objects. Aktuálnosť altmetrík predstavuje osobitnú výhodu pre začínajúcich vedcov, ktorých výskum a jeho dopad sa ešte nemusí odrážať vo výraznom počte citácií, ale ich profesionálny rast a postup závisí od pozitívnych hodnotení. Okrem toho môžu altmetriky pomôcť včas identifikovať významný výskum a potenciálne spojenia medzi výskumníkmi. Správa Expertnej skupiny EK pre altmetriky, ([Wilsdon et al. (European Commission), 2017](https://ec.europa.eu/research/openscience/pdf/report.pdf)), identifikovala nedostatky altmetrík, vrátane nedostatočnej robustnosti a náchylnosti podliehať manipulácii ("gaming"); že každé opatrenie prestane byť dobrým opatrením, keď sa stane cieľom (Goodhartov zákon); relatívne nedostatočné využívanie sociálnych médií v niektorých disciplínach a geografických regiónoch a spoliehanie sa na komerčné subjekty v súvislosti s podkladovými dátami.    

## <img src="/Images/Icons/gears.png" width="150" height="150" />
### Zručnosti

Príklady cvičení

* Účastníci výcviku/školenia pracujú v skupinkách po troch. Každý samostatne vypracuje recenziu krátkeho akademického textu.

* Vypracujte recenziu práce na preprintovom serveri.

* Použite bezplatnú bibliometrickú alebo altmetrickú službu \(napr. [Impactstory](https://impactstory.org/), [Paperbuzz](https://paperbuzz.org/), [Altmetric bookmarklet](https://www.altmetric.com/products/free-tools/bookmarklet/), [Dimensions.ai](https://www.dimensions.ai/)\) na vyhľadanie metrík nejakej práce, potom napíšte krátke vysvetlenie, ako presne sa vypočítavajú rôzne metriky uvádzané danými službami \(je to náročnejšie, ako by sa mohlo zdať, poukázalo by to na ťažkosti s nájdením primeranej dokumentácie metrík dokonca aj pri zdanlivo najtransparentnejších službách\).

## <img src="/Images/Icons/questions.png" width="150" height="150" />
### Otázky, prekážky a bežné mylné predstavy
Q: Je hodnotenie výskumu spravodlivé?

A: Hodnotenie výskumu je také spravodlivé, aké sú metódy a spôsoby posudzovania. Metriky a altmetriky sa snažia merať kvalitu výskumu s kvantitou výstupov výskumu, pričom môžu byť presné, ale nemusia byť.   Research evaluation is as fair as its methods and evaluation techniques. Metrics and altmetrics try to measure research quality with research output quantity, which can be accurate, but does not have to be.


## <img src="/Images/Icons/output.png" width="150" height="150" />
### Výsledky vzdelávania

1. Účastníci výcviku/školenia dokážu identifikovať časopisy s otvoreným recenzným konaním.   
2. Účastníci výcviku/školenia budú poznať rôzne metriky, ich výhody a nevýhody.

## <img src="/Images/Icons/magnifying_glass.png" width="150" height="150" />
### Ďalšie odporúčané čítanie

* Directorate-General for Research and Innovation (European Commission) (2017). Evaluation of Research Careers Fully Acknowledging Open Science Practices: Rewards, Incentives and/or Recognition for Researchers Practicing Open Science. [doi.org/10.2777/75255](https://doi.org/10.2777/75255)

* Hicks et al. (2015) Bibliometrics: The Leiden Manifesto for research metrics. [doi.org/10.1038/520429a](www.doi.org/10.1038/520429a), [leidenmanifesto.org](http://www.leidenmanifesto.org/)

* Peer Review the Nuts and Bolts (2012). A Guide for Early Career Researchers. [PDF](http://senseaboutscience.org/wp-content/uploads/2016/09/peer-review-the-nuts-and-bolts.pdf)


### Projekty a iniciatívy 

* Make Data Count. [makedatacount.org](https://makedatacount.org/)

* NISO Alternative Assessment Metrics \(Altmetrics\) Initiative. [niso.org](http://www.niso.org/standards-committees/altmetrics)

* Open Rev. [openrev.org](https://en.wikipedia.org/wiki/Open_Rev)

* OpenUP Hub. [openuphub.eu](https://www.openuphub.eu/review)

* Peer Reviewers’ Openness Initiative. [opennessinitiative.org](https://opennessinitiative.org/)

* Peerage of Science. A free service for scientific peer review and publishing. [peerageofscience.org](https://www.peerageofscience.org/)

* Responsible Metrics. [responsiblemetrics.org](https://responsiblemetrics.org/)

* Snowball Metrics. Standardized research metrics - by the sector for the sector. [snowballmetrics.com](https://www.snowballmetrics.com/)
