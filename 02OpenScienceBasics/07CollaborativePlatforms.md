## <img src="/Images/Icons/collaborate.png" width="200" height="200" />
## 7. Kolaboratívne platormy

### Čo je to?

Online kolaboratívne platformy prepájajú výskumníkov, ktorí sa nachádzajú na rôznych vzdialených miestach, a umožňujú im bezproblémovú spoluprácu na výskume, zdieľanie výskumných objektov, ako aj nápadov a skúseností. Kolaboratívne platformy sú zvyčajne online služby, ktoré poskytujú virtuálne prostredie, ku ktorému sa môže pripojiť mnoho ľudí súčasne a pracovať na tej istej úlohe. Kolaboratívne platformy zahŕňajú rozsiahle výskumné prostredia, ktoré ponúkajú veľké množstvo nástrojov na uľahčenie zdieľanie a spolupráce, ako aj webové fóra, wiki, hosting kolaboratívnych dokumentov a nástroje špecifické pre jednotlivé disciplíny ako nastroje na analýzu alebo vizualizáciu dát, až po samostatné špecifické nástroje, ktoré umožňujú výskumníkom pracovať spoločne v reálnom čase na konkrétnych aspektoch výskumu \(ako písanie alebo analýza\).

![](/Images/02%20Open%20Science%20Basics/02_collaborative_platforms.png)

### Odôvodnenie

Spolupráca v oblasti výskumu narastá exponenciálne a tímy sú viac interdisciplinárne, keďže výskumníci stále viac pracujú v medzinárodných a medziodborových konzorciách, čo im umožňuje získať množstvo pohľadov na špecifické výskumné otázky. Národná a medzinárodná spolupráca v oblasti výskumu je tiež prioritou financovateľov výskumu. Napríklad je aj základom stratégie Komisára EK pre výskum, vedu a inovácie Carlosa Moedasa [„Otvorená veda, otvorené inovácie, otvorený svetu (Open Science, open innovation, open to the world)“](https://euraxess.ec.europa.eu/content/open-science-%E2%80%93-open-innovation-%E2%80%93-open-world).

Virtuálne výskumné prostredie (VRE, z angl. Virtual Research Environments) a kolaboratívne platformy umožňujú spoluprácu naprieč kontinentmi, časovými zónami a disciplínami. V tomto module sa dozviete viac o kolaboratívnych platformách, ktoré v súčasnosti fungujú, a o tom, ako môžu výrazne zlepšiť vaše pracovné postupy vo výskume.

## <img src="/Images/Icons/finish.png" width="150" height="150" />
### Ciele vzdelávania

1. Poznať hlavné typy kolaboratívnych platforiem sú dostupné a v akých prípadoch sa môžu použiť.

2. Poznať výhody takých systémov. 

3. Vedieť identifikovať možné nedostatky spolupráce prostredníctvom takýchto platforiem a to, ako ich prekonať.

### Kľúčové prvky

## <img src="/Images/Icons/brain.png" width="150" height="150" /> <img src="/Images/Icons/gears.png" width="150" height="150" />
#### Poznatky a zručnosti

**Virtuálne výskumné prostredia**

Virtuálne výskumné prostredie bolo definované „ako inovatívne, dynamické a všadeprítomné prostredie podporujúce výskum, ktoré umožňuje vedcom na rôznych miestach bezproblémový prístup k dátam, softvéru a zdrojom spracovania pod správou rôznych systémov v oddelených administratívnych doménach, a to prostredníctvom prehliadača“ \([Candela, Castelli and Pagano, 2013](https://doi.org/10.2481/dsj.GRDI-013)\).

Dôležitý aspekt týchto nástrojov predstavuje ich špecifický charakter podmienený konkrétnymi disciplínami. Európska komisia financovala vývoj monžstva virtuálnych výskumných prostredí špecifických pre určité komunity v rámci rozvoja e-infraštruktúry, aby umožnila výskumníkom spolupracovať na realizácií takých komplexných úloh, ako je integrácia heterogénnych dát z viacerých zdrojov, modelovanie, simulácie, prieskum dát, ich hĺbková analýza/dolovanie a vizualizácia:

* [VI-SEEM](https://vi-seem.eu/) - virtuálne výskumné prostredie pre regionálne medziodborové komunity v juhovýchodnej Európe a východnom Stredomorí   

* [MuG ](https://www.multiscalegenomics.eu/)- Multi-Scale Complex Genomics (pozn. prekl. projekt MuG reaguje na najnovšie výpočtové výzvy 3D/4D genomiky prepojením tejto komunity so svetom vysoko výkonného počítania a poskytnutím vhodnej škály súboru nástrojov a infraštruktúry) 

* [OpenDreamKit](http://opendreamkit.org/) - súbor nástrojov otvoreného digitálneho výskumného prostredia na rozvoj matematiky

* [BlueBRIDGE](http://www.bluebridge-vres.eu/) - vytváranie výskumných prostredí podporujúcich inovácie, rozhodovanie, manažment a vzdelávanie s cieľom podpory _modrého_ rastu (pozn. prekl., Blue growth/modrý rast: udržateľný rast v morskom a námornom odvetví)  

* [VRE4EIC](https://www.vre4eic.eu/) - celoeurópske interoperabilné virtuálne výskumné prostredie na posilnenie multidisciplinárnych výskumných komunít a urýchlenie inovácií a spolupráce 

* [West-Life](https://about.west-life.eu/network/west-life/west-life) - celosvetová e-infraštruktúra pre štrukturálnu biológiu 

![](/Images/Icons/datamining.png)

Niektoré knižnice už ponúkajú personalizované virtuálne výskumné prostredia pre špecifické projekty. Napríklad Leidenská univerzitná knižnica ([Leiden University library](https://www.library.universiteitleiden.nl/research-and-publishing/collaboration-tools)) ponúka takéto prostredie pre všetky externe financované projekty, na ktorých pracuje viac ako päť osôb.  

Mimoriadne dôležitou kolaboratívnou platformou v rámci otvorenej vedy je platforma OSF, [Open Science Framework](https://osf.io/) \(OSF\). Platformu vyvinula nezisková organizácia Centrum otvorenej vedy ([Center for Open Science](https://cos.io/)) na základe technológií s otvoreným zdrojovým kódom. OSF samu seba označuje za „spoločný vedecký priestor na prepájanie celého výskumného cyklu“. OSF umožňuje výskumníkom pracovať na projektoch súkromne s obmedzeným počtom spolupracovníkov a sprístupniť verejnosti ktorúkoľvek časť svojho projektu alebo celý projekt. Je priamo prepojená na mnoho iných kolaboratívnych systémov ako dropbox, GitHub a Google Docs a môže sa využívať na uloženie a archivovanie výskumných dát, protokolov a materiálov. 

**Kolaboratívne platformy na písanie**

Písanie predstavuje podstatnú činnosť života výskumníka obzvlášť v dnešnej kultúre výskumu ovládanej princípom „publikuj alebo zomri (publish or perish)“. V súčasnosti majú výskumníci k dispozícii niekoľko online nástrojov a platforiem, ktoré im umožňujú spoločne pracovať na dokumentoch v reálnom čase a vyhnúť sa tak peklu verzií, ktoré vznikajú pri posielaní dokumentov Word e-mailom tam a späť. Medzi takéto platformy patrí [Overleaf](https://www.overleaf.com/), [Authorea](https://www.authorea.com/), [Fidus Writer](https://www.fiduswriter.org/), [ShareLaTeX](https://www.sharelatex.com) a [Google Docs](https://www.google.com/docs). Upozorňujeme na to, že mnohé tieto nástroje sú založené na proprietárnych technológiách a niektoré vyžadujú platbu za sprístupnenie pokročilých funkcií.

**Manažovanie citácií a vyhľadávanie**

Existuje množstvo nástrojov umožňujúcich skupinám ukladať a manažovať citácie. Ide napríklad o nástroje [Zotero](https://www.zotero.org/), [Citavi](http://www.citavi.com/) a [CiteUlike](http://www.citeulike.org/). Nástroj [Mendeley](http://www.mendeley.com/) zahŕňa citačný manažér, ktorý umožňuje zdieľať citácie, tiež ponúka sociálnu sieť a nástroje na vizualizáciu článkov. Nástroj [BibSonomy](http://www.bibsonomy.org/) zase umožňuje výskumníkov zdieľať záložky a zoznamy literatúry.      

**Anotácie a recenzie**

Dnešný web umožňuje nové spôsoby kolaboratívneho recenzovania publikácií po ich zverejnení prostredníctvom služieb ako [PubPeer](https://pubpeer.com/) a [Academic Karma](http://academickarma.org/), alebo anotačných nástrojov ako [Hypothes.is](http://hypothes.is/) a [PaperHive](https://paperhive.org/).

**Akademické sociálne siete**

Výskumníci využívajú internetové sociálne siete už dlho – buď cez rozšírené sociálne siete ako [Twitter](https://twitter.com/), [Facebook ](https://www.facebook.com/)a [Linkedin](https://www.linkedin.com/) alebo špecializované akademické sociálne siete ako [ResearchGate](https://www.researchgate.net/), [Academia.edu](http://www.academia.edu/) a [Loop](http://community.frontiersin.org/).

## <img src="/Images/Icons/questions.png" width="150" height="150" />
### Otázky, prekážky a bežné mylné predstavy

Otázka: „Prečo by som mal proces spolupráce ďalej komplikovať? Zdieľanie súboru doc stačí!“  Why should I add another layer of complexity to my collaboration process? Sharing the doc file is sufficient!“

Odpoveď: Je to nesprávny pohľad. Hoci sa môže zdať, že zavádzať dodatočné nástroje a platformy do svojho zvyčajného pracovného postupu, v skutočnosti vyriešia problémy s komunikáciou, o ktorých ste pravdepodobne ani nevedeli. Napríklad používanie len súboru doc \(s sledovaním zmien alebo bez neho\) ukazuje iba vyššiu úroveň informácií a zvyčajne iba na konci celého vedeckého procesu. Práca v kolaboratívnom prostredí, od návrhu až po reportovanie, zavádza jasnú komunikáciu a dostatočne ukazuje pôvod ? provenienciu ? zdroj.        This is incorrect; although it may seem that you are introducing additional tools and platforms into your usual working approach, they are actually resolving communication issues that you were probably not aware of in the first place. For example, using just a doc file \(with or without track changes\), only shows the higher level of information and usually only at the tail of the entire scientific process. Working in the context of a collaborative environment, from design to reporting, establishes both clear communication and adequate provenance.

## <img src="/Images/Icons/output.png" width="150" height="150" />
### Výsledky vzdelávania

1. Výskumníci sa oboznámia so širokým spektrom možností na podporu lepšieho kolaboratívneho výskumu. The researcher will become familiar with the range of options available to aid greater collaborative research.

2. Potom ako sa výskmníci rozhodnú, čo optimálne funguje v rámci ich pracovných postupov, budú môcť používať kolaboratívne nástroje ako GitHub a Open Science Framework na zintenzívnenie spolupráce vo výskumnom procese, písaní/autorstve a zdieľaní výstupov výskumov.  After deciding what works optimally for their workflow, the researcher will be able to use collaborative tools such as GitHub and the Open Science Framework for increased collaboration for the research process, writing/authoring, and sharing your research outputs.

3. Výskumníci budú môcť spolupracovať s kolegami a spoločne písať dokumenty, anotovať články a zdieľať svoje diskusie. The researcher will be able to collaborate with colleagues to write documents collaboratively, annotate articles and share this discussion.

## <img src="/Images/Icons/magnifying_glass.png" width="150" height="150" />
### Ďalšie odporúčané čítanie

* Candela et al. (2013). Virtual Research Environments: An Overview and a Research Agenda. Data Science Journal. 12, pp.GRDI75–GRDI81. [doi.org/10.2481/dsj.GRDI-013](http://doi.org/10.2481/dsj.GRDI-013)

* Open Science Framework. The promise of Open Science collaboration. [osf.io](https://osf.io/vmrgu/wiki/home/)

* Voss and Procter (2009). Virtual research environments in scholarly work and communications, Library Hi Tech, Vol. 27 Issue: 2, pp.174-190. [doi.org/10.1108/07378830910968146](https://doi.org/10.1108/07378830910968146)
