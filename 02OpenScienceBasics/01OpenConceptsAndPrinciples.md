## <img src="/Images/Icons/cloud.png" width="200" height="200" />
## 1. Pojmy a princípy otvorenosti

### Čo je to?

Otvorená veda znamená vykonávanie vedeckej činnosti spôsobom, ktorý umožní iným ľuďom spolupracovať a prispievať. Otvorená veda znamená, že výskumné dáta, laboratórne knihy a iné výskumné procesy sú voľne dostupné pod podmienkami, ktoré umožnia opätovné používanie, redistribúciu, reprodukciu výskumu a dát a metód, na ktorých je postavený ([Definícia otvorenej vedy podľa platformy FOSTER](https://www.fosteropenscience.eu/foster-taxonomy/open-science-definition)). V skratke, otvorená veda prestavuje transparentné a dostupné poznanie, ktoré sa zdieľa a rozvíja prostredníctvom kolaboratívnych sietí \(Vicente-Sáez & Martínez-Fuentes 2018\).

Otvorená veda znamená zvýšenie presnoti?dôslednosti increased rigour, zodpovednosti a reprodukovateľnosti výskumu. Je založená na princípoch inklúzie, spravodlivosti, rovnosti a zdieľaní, a v konečnom dôsledku sa snaží zmeniť spôsob realizácie výskumu, to, kto je zapojený a to, ako sa výskum hodnotí?akú má výskum hodnotu how it is valued. Zameriava sa na väčšie otvorenie výskumu participácii, posudzovaniu/odmietnutiu, zlepšeniu a \(opätovnému\)použitiu v prospech celého sveta.

Existuje niekoľko definícií "otvorenosti", ktoré berú do úvahy rôzne aspekty vedy. Projekt [Open Definition](http://opendefinition.org/)(Definícia otvorenosti) definuje otvorenosť takto: “Otvorené dáta a obsah môže ktokoľvek voľne používať, modifikovať a zdieľať na akýkoľvek účel”. Otvorená veda zahŕňa množstvo rôznych postupove vedeckej praxe, vrátane oblastí ako otvorený prístup k publikáciám, otvorené výskumné dáta, softvér/nástroje s otvoreným zdrojovým kódom, otvorené pracovné postupy (open workflows), občianska veda, otvorené vzdelávacie zdroje a alternatívne metódy hodnotenia výskumu, vrátane otvoreného recenzného procesu. \([Pontika et al., 2015](https://f1000research.com/articles/6-588/v2#ref-59)\).![](/Images/image_0.png)Pontika et al. \(2015\)

Ciele a predpoklady, ktoré sú základom snahy implementovať tieto rôzne postupy, analyzovali Fecher a Friesike \([2013](https://papers.ssrn.com/sol3/papers.cfm?abstract_id=2272036)\). V svojich analýzach literatúry identifikovali päť širokých oblastí záujmu či "myšlienkových škôl". Sú to tieto: 

* **Demokratická škola (Democratic school):** Presvedčenie, že nie každý človek má rovnaký prístup k poznaniu. Táto oblasť je zameraná na sprístupnenie vedeckých poznatkov \(vrátane publikácií a dát\) voľne všetkým ľuďom.

* **Pragmatická škola 9Pragmatic school):** Vychádza z princípu, že spolupráca a kritika zefektívňuje a posilňuje produkciu poznatkov. Táto oblasť sa snaží využiť sieťové efekty prepájaním vedcov a sprehľadnením vedecko-výskumných metód.

* **Škola infraštruktúry (Infrastructure school):** Tento smer vychádza z predpokladu, že efektívny výskum vyžaduje ľahko dostupné platformy, nástroje a služby na šírenie a spoluprácu.

* **Verejná škola (Public school):** Vychádza z uznania toho, že skutočný spoločenský dopad vyžaduje zapojenie spoločnosti do výskumu a jednoducho zrozumiteľnú komunikácia vedecko-výskumných výsledkov. Táto oblasť sa snaží zapojiť verejnosť do spolupráce na výskume prostredníctvom občianskej vedy a zjednodušiť pochopenie vedy prostredníctvom súhrnov pre laickú verejnosť, blogov a iných menej formálnych spôsobov komunikácie.

* **Škola merania (Measurement school):** Založená na poznaní toho, že tradičné metriky vedeckého dopadu sa ukázali ako problematické \(napríklad, prílišným zameraním na publikovanie, často len na úrovni časopisu\). Tento smer hľadá "alternatívne metriky", ktoré dokážu využiť nové možnosti digitálne zosieťovaných nástrojov na sledovanie a meranie dopadu vedy prostredníctvom aktivít predtým neviditeľných .

### Odôvodnenie

Otvorená veda, ako je definovaná vyššie v texte, zahŕňa veľké množstvo potenciálnych štrukturálnych zmien praxe akademickej obce, ktorej kultúra je často hierarchická a konzervatívna. Dokonca aj keď sú vedci naklonení cieľom otvorenej vedy, môže im pripadať zbytočné prijať ich za svoje, keďže súčasné stimulačné mechanizmy zatiaľ neodrážajú novú kultúru otvorenosti a spolupráce. Presvedčiť výskumníkov o potrebe zmeny ich postupov bude preto vyžadovať dobré porozumenie nie len etických, spoločenských a akademických prínosov ale aj spôsobov, ktorými prijatie postupov otvorenej vedy skutočne pomôže vedcom uspieť v ich práci. Táto časť opisuje niektoré z hlavných pojmov, princípov, aktérov a praktík otvorenej vedy a to, ako zapadajú do širšieho výskumného ekosystému.

![](/Images/image_1.png)

## <img src="/Images/Icons/finish.png" width="150" height="150" />
### Ciele vzdelávania

1. Porozumieť jadru spoločenských, ekonomických, právnych a etických princípov a pojmov, ktoré sú základom otvorenej vedy.

2. Oboznámiť sa s históriou otvorenej vedy a rozdielnosťou a rozmanitosťou názorov rôznych komunít výskumníkov, disciplín a kultúr.

3. Získať prehľad o vývoji v oblasti otvorenej vedy a osobnom dopade na výskumníkov, výskum a spoločnosť vo všeobecnosti.

### Kľúčové komponenty
## <img src="/Images/Icons/brain.png" width="150" height="150" /><img src="/Images/Icons/gears.png" width="150" height="150" />

![](/Images/02%20Open%20Science%20Basics/02_open_concepts_and_principles.png)

#### Poznatky a zručnosti
* Otvorená veda je hnutie, ktoré pomáha zabezpečiť širší prístup k výsledkom vedeckého výskumu, vrátane kódov, dát a výskumných článkov.

  * Zahŕňa mnoho rôznych aspektov, ktoré spolu často súvisia a ktoré ovplyvňujú celý výskumný cyklus, vrátane otvoreného publikovania, otvorených dát, softvéru s otvoreným zdrojovým kódom, otvorené vedecké záznamy, otvorený recenzný proces, otvorené šírenie a otvorené materiály \(definície nájdete v glosári\).


* História otvorenej vedy a motivácia v pozadí hnutia.

  * Počiatky akademického publikovania siahajú do 17. storočia k prvým akademickým časopisom.

  * Rastúca motivácia zdieľať zdroje medzi jednotlivými vednými disciplínami, ako aj zvýšená transparentnosť s cieľom dosiahnuť väčšiu efektívnosť, presnosť, zodpovednosť, udržateľnosť pre budúce generácie a reprodukovateľnosť.
  
  * Etické prípady?argumenty, pri ktorých zvýšená transparentnosť môže viesť k zníženiu podvodov, manipuláciu s dátami a selektívnemu informovaniu o výsledkoch výskumu. Ethical cases whereby increased transparency can reduce fraud, data manipulation, and selective reporting of results.

* Súčasný stav je dôsledkom tlaku vedecko-výskumných akadémií a vlád na otvorenejšie zdieľanie výskumu financovaného z verejných zdrojov, často s cieľom dosiahnuť rýchlejší spoločenský a ekonomický rast a inovácie.

  * Výstupy výskumu financovaného z verejných zdrojov by mali byť verejne dostupné.

  * Potreba kultúrnej zmeny vo výskume a medzi výskumníkmi. 

  * Prijatie webových nástrojov a technológií na uľahčenie vedeckej spolupráce.

* Rozdielne a podobné aspekty v rámci postupov, princípov a komunít otvorenej vedy. 

  * Vo všeobecnosti sa akceptuje to, že otvorená veda vedie k zvýšenému dopadu spojenému so širším zdieľaním a opätovným použitím \(napr., "[open access citation advantage](https://sparceurope.org/what-we-do/open-access/sparc-europe-open-access-resources/open-access-citation-advantage-service-oaca/oaca-list/)"\(citačná výhoda otvoreného prístupu)).

  * Otvorená veda by mohla zvýšiť dôveru vo vedu a spoľahlivosť vedeckých výsledkov.

* Otvorená veda a vzťah k licenciám a otázkam autorského práva.

  * Otvorené výstupy výskumu zvyčajne majú otvorené licencie, aby sa maximalizovalo opätovné použite výstupov výskumu, pričom tieto licencie umožňujú tvorcovi ponechať si vlastnícke práva a mať priznané autorstvo svojej práce.

## <img src="/Images/Icons/questions.png" width="150" height="150" />
### Otázky, prekážky a bežné mylné predstavy

Otázka: "Aký je rozdiel medzi otvorenou vedou a "vedou"?"

Odpoveď: Otvorená veda znamená robiť tradičnú vedu na rôznych úrovniach transparentnejšie, napríklad otvoreným zdieľaním kódu alebo dát. Mnohí výskumníci už týmto spôsobom pracujú, ale nenazývajú to otvorená veda.

Otázka: "Vylučuje "otvorená veda" humanitné a spoločenské vedy?"

Odpoveď: Nie, termín otvorená veda je inkluzívny. Otvorená veda sa niekedy označuje aj v širšom zmysle ako "otvorený výskum" (Open Research) alebo "otvorená učenosť" (Open Scholarship), aby zahŕňala aj iné disciplíny, princípy a praktiky. Termín otvorená veda sa však bežne používa na viacerých úrovniach, preto má zmysel prijať ho na účely komunikácie, za predpokladu, že zahŕňa všetky výskumné disciplíny.    

Otázka: "Vedie otvorená veda k zneužitiu alebo nepochopeniu výskumu?"

Odpoveď: Nie, v skutočnosti aplikovanie otvorenej vedy chráni pred zneužívaním či nepochopením. Transparentnosť vedie k dôvere, istote a umožňuje ostatným overiť a validovať výskumný proces.

Otázka: "Nebude dôsledkom otvorenej vedy prílišné preťaženie informáciami?"

Odpoveď: Je lepšie mať príliš veľa informácií a zaoberať sa tým, ako ich mať príliš málo a riskovať, že dôležité informácie nám budú chýbať. A máme k dispozícii technológie ako RSS informačné kanály, strojové učenie a umelá inteligencia, ktoré uľahčujú agregovanie obsahu.

## <img src="/Images/Icons/output.png" width="150" height="150" />
### Výsledky vzdelávania

1. Vedieť vysvetliť podstatu akademických, ekonomických a spoločenských princípov a pojmov, ktoré sú základom otvorenej vedy, a prečo je to pre vás dôležité z hľadiska širších dopadov.

2. Porozumieť mnohým dimenziám otvorenej vedy a nástrojom a postupom, ktoré sa v rámci nej používajú.

3. Poznať aktuálny stav otvorenej vedy a rôznorodosť perspektív, ktoré sú jej súčasťou.

## <img src="/Images/Icons/magnifying_glass.png" width="150" height="150" />

### Doplnkové čítanie

* European Commission's Directorate-General for Research & Innovation (RTD) (2016). Open innovation, Open Science, open to the world - a vision for Europe. [ec.europa.eu/digital-single-market/en/news/open-innovation-open-science-open-world-vision-europe](https://ec.europa.eu/digital-single-market/en/news/open-innovation-open-science-open-world-vision-europe)

* Fecher and Friesike (2014). Open Science: One Term, Five Schools of Thought. [doi.org/10.1007/978-3-319-00026-8_2](https://doi.org/10.1007/978-3-319-00026-8_2)

* High Level Group (2017). Europe's future. Open innovation, Open Science, open to the world: reflections of the Research, Innovation and Science Policy Experts \(RISE\). [doi.org/10.2777/79895](https://doi.org/10.2777/79895) 

* Masuzzo and Martens (2017). Do you speak Open Science? Resources and tips to learn the language. [doi.org/10.7287/peerj.preprints.2689v1](https://doi.org/10.7287/peerj.preprints.2689v1)

* Watson (2015). When will ‘Open Science’ become simply ‘science’?. [doi.org/10.1186/s13059-015-0669-2](https://doi.org/10.1186/s13059-015-0669-2)


