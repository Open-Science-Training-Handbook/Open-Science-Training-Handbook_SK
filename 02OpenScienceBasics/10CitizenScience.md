## <img src="/Images/Icons/world.png" width="200" height="200" />
## 10. Občianska veda

### Čo je to?

Občianska veda znamená zapojenie laickej verejnosti do procesu vedeckého výskumu, či už ide o komunitný alebo globálny výskum \([citizenscience.org](http://citizenscience.org/)\). Občania často realizujú výskum v spolupráci s odborníkmi či vedeckými inštitúciami. Zapájajú sa do zbierania, analyzovania alebo opisovania výskumných dát a značne prispievajú k rozvoju vedy. Prvý zdokumentovaný projekt občianskej vedy sa uskutočnil na Vianoce v roku 1900 v USA, kedy spoločnosť _National Audubon Society_ uskutočnila vianočné sčítanie vtáctva [Christmas Bird Count](http://www.audubon.org/conservation/science/christmas-bird-count). Pravdepodobne doteraz najúspešnejší projekt občianskej vedy je projekt "[Galaxy Zoo](https://www.galaxyzoo.org)" s viac ako 150000 účastníkmi, ktorí klasifikovali galaxie počas jedného roka.

Občianska veda v podstate predstavuje priamy výsledok úspešnej popularizácie vedy alebo zapojenia verejnosti. V ére digitálnych sieťových technológií majú výskumníci k dispozícii bohaté množstvo prostriedkov, cez ktoré môžu sprístupňovať svoju prácu širšej laickej verejnosti. Kým predtým sa výsledky výskumu tradične rozširovali prostredníctvom konferenčných príspevkov, výskumných článkov a kníh, teraz môžu výskumníci využiť blogy, sociálne médiá, stránky na hosťovanie videí a širokú škálu sociálnych digitálnych sietí, aby zacielili a rozšírili aktivity v oblasti šírenia výsledkov svojej práce.

### Odôvodnenie

Občianska veda je cieľom otvorenej vedy ale zároveň aj činiteľom, vďaka ktorému je realizácia otvorenej vedy možná. Môže sa týkať ľudí, ktorí sa aktívne a otvorene podieľajú na samotnom výskumnom procese, často prostredníctvom tzv. crowdsourcingu (riešenie úlohy skupinou ľudí). Patria sem aspekty ako zbieranie dát, analyzovanie dát, dobrovoľné monitorovanie a distribuované počítanie (distributed computing). Ale tiež to môže znamenať to, že verejnosť lepšie pochopí vedu, a to vďaka väčšiemu prístupu k informáciám o výskume, vrátane možnosti použiť otvorené výskumná dáta a možnosti získať prístup k článkom voľne dostupným v časopisoch. Väčšia možnosť občanov využiť otvorené dáta a otvorený rístup k výstupom výskumu  \(tiež známe ako veda typu _Urob si sám_/Do-It-Yourself Science\) zahŕňa príklady ako pacientské inovácie, aktivizmus pacientov/podpora, mimovládne organizácie a skupiny na ochranu občianskych práv. Vedie to k jasnejšej klasifikácii a odlíšeniu aktivít na tie, ktoré riadia vedci a tie, ktoré nevedú vedci \(pozri [Outside the Academy – DIY Science Communities](https://speakerdeck.com/lu_cyp/outside-the-academy-diy-science-communities)\). Verejnosť sa môže zapojiť aj do tvorby politík, napríklad, prostredníctvom "nastavenia programov vedeckých systémov" \(pozri Monitor otvorenej vedy Európskej komisie/[European Commission’s Open Science Monitor](https://ec.europa.eu/research/openscience/index.cfm?pg=citizen&section=monitor)\).

"_Občianska veda a otvorená veda spolu dokážu riešiť náročné výzvy, reagovať na klesajúcu dôveru spoločnosti vo vedu, prispievať k tvorbe spoločných výstupov/produktov?spoločného dobra creation of comon goods  a zdieľaných zdrojov a uľahčiť transfer poznatkov medzi vedou a spoločnosťou s cieľom stimulovať inovácie. V súvislosti s dôležitými výzvami pre obidva prístupy sa diskutuje o otázkach otvorenosti, inklúzie a posilnenia postavenia (empowerment), vzdelávania a odborného výcviku, financovania, infraštruktúr a systémov odmeňovania. Môžete zvážiť spoločné zapojenie občianskej vedy a otvorenej vedy, aby ste posilnili ich synergie, tým že budete stavať na existujúcich iniciatívach, spustíte cielené akcie zamerané na vzdelávacie a odborný výcvik a infraštruktúru_". Výňatok z informačného dokumentu [Policy Brief on Citizen Science and Open Science](https://ecsa.citizen-science.net/sites/default/files/ditos-policybrief3-20180208-citizen_science_and_open_science_synergies_and_future_areas_of_work.pdf), vypracovaného Európskou asociáciou občianskej vedy (the European Citizen Science Association \(ECSA\).

## <img src="/Images/Icons/finish.png" width="150" height="150" />
### Ciele vzdelávania 

1. Pochopiť rôzne aspekty občianskej vedy \(kolaboratívna v. urob si sám (DIY\).

2. Pochopiť základné pojmy a stanoviská rôznych aktérov občianskej vedy.

3. Manažment duševného vlastníctva v projektoch občianskej vedy. Návod ako postupovať, nájdete [TU](https://www.wilsoncenter.org/sites/default/files/research_brief_guide_for_researchers.pdf).

4. Manažment [dát občianskej vedy](http://www.ukeof.org.uk/documents/DataAdviceNote2.pdf).

5. Identifikovať najlepšie stratégie stanovenia zrozumiteľnej a stručnej komunikácie vedeckých princípov.

6.  Aké sú najlepšie spôsoby, ako komunikovať svoj výskum/príbeh, komu a prostredníctvom akých nástrojov.

### 

### Kľúčové prvky 

## <img src="/Images/Icons/brain.png" width="150" height="150" />
#### Poznatky

Európska asociácia občianskej vedy \(ECSA\) vytvorila prehľad dobrej praxe či najlepších postupov dobrej občianskej vedy a zostavila [10 princípov občianskej vedy](https://ecsa.citizen-science.net/engage-us/10-principles-citizen-science). Vyhlásenie bolo preložené do mnohých jazykov, slovenský preklad nájdete [TU](https://ecsa.citizen-science.net/wp-content/uploads/2021/05/ECSA_Ten_principles_of_CS_Slovak.pdf). Týchto desať princípov ponúka usmernenia a osvedčené postupy pre akýkoľvek projekt založený na občianskej vede.

Keď sa začína projekt občianskej vedy, treba brať do úvahy niekoľko dôležitých faktorov: Ako zapojíte občanov? Ako zaistíte kvalitu dát? Ako budete riešiť etické a právne otázky?

Hoci stále prebieha otvorená diskusia o tom, ako hodnotiť niektoré aktivity občianskej vedy, už máme k dispozícii príklady sociálneho dopadu, ktoré sa môžu zahrnúť do hodnotiacich správ, ako napríklad tieto [prípadové štúdie](http://impact.ref.ac.uk/CaseStudies/Results.aspx?val=%22Citizen+Science%22) vybraté zo systému hodnotenia kvality výskumu v UK (UK Research Excellence Framework).

## <img src="/Images/Icons/gears.png" width="150" height="150" />
#### Zručnosti

* Vedieť rozlíšiť rôzne prístupy k projektom občianskej vedy: projekty, v ktorých verejnosť iba poskytuje dáta a projekty, v ktorých je zapojenie verejnosti súčasťou projektu.

* Vedieť poskytnúť rady v oblasti etických a právnych aspektov týkajúcich sa zberu dát, vrátane osobných údajov od obyvateľov.

* Vedieť poskytnúť rôzne riešenia zdieľania výstupov výskumu.

## <img src="/Images/Icons/questions.png" width="150" height="150" />
### Otázky, prekážky a bežné mylné predstavy

* Jeden z problémov, ktoré zvyčajne nastanú v občianskych projektov, je to, ako vedci sprístupnia verejnosti dáta zozbierané občanmi. Vedci majú vedieť, ako môžu takéto dáta zdieľať, pričom majú brať do úvahy právne a etické aspekty.

* Nedostatok odmien za praktizovanie občianskej vedy, ak výsledkom nie je "tradičný" výstup výskumu (článok, konferenčný príspevok atď.), je bežnou otázkou pri školeniach o otvorenej vede. Pravdepodobne dobrým spôsobom ako prekonať tento problém, je rozprávať sa s účastníkmi o tom, ako by chceli byť odmenení a aké spôsoby navrhujú.

## <img src="/Images/Icons/output.png" width="150" height="150" />
### Výsledky vzdelávania

1. Účastníci budú poznať rôzne prístupy k projektom občianskej vedy a naučia sa, ako riešiť právne a etické aspekty, obzvlášť v súvislosti s manažmentom dát. 
2. Účastníci jednotlivých školení a výcvikov sa naučia, ako zapojiť občanov do svojho výskumu, kedykoľvek počas svojich výskumných aktivít.  

## <img src="/Images/Icons/magnifying_glass.png" width="150" height="150" />
### Ďalšie zdroje informácií 

* Bonn et al. (2016): Green Paper Citizen Science Strategy 2020 for Germany. Bürger Schaffen Wissen (GEWISS) publication. [PDF from buergerschaffenwissen.de](http://www.buergerschaffenwissen.de/sites/default/files/grid/2017/11/21/gewiss_cs_strategy_englisch_0.pdf)

* Citizen Science Cost Action. Training Schools. [cs-eu.net](https://www.cs-eu.net/training-schools)

* Community Places (2014). Community Planning Toolkit - Community Engagement [PDF from communityplanningtoolkit.org](https://www.communityplanningtoolkit.org/sites/default/files/Engagement.pdf)

* Grey et al. (2016). Citizen science at universities. Trends, guidelines and recommendations. [leru.org](https://www.leru.org/publications/citizen-science-at-universities-trends-guidelines-and-recommendations)

* Socientize consortium (2014). White Paper on Citizen Science for Europe. [socientize.eu](http://www.socientize.eu/sites/default/files/white-paper_0.pdf)

* Pettibone et al. (2016). Citizen science for all – a guide for citizen science
practitioners. Bürger Schaffen Wissen (GEWISS) publication. [PDF from buergerschaffenwissen.de](http://www.buergerschaffenwissen.de/sites/default/files/grid/2017/11/20/handreichunga5_engl_web.pdf)

* Quality Criteria for Citizen Science Projects on 'Österreich forscht'. [fosterscience.eu](https://www.fosteropenscience.eu/content/quality-criteria-citizen-science-projects-osterreich-forscht)

* Prehľad projektov občianskej vedy:

  * Socientize Project. [socientize.eu](http://socientize.eu/)

  * ZOONIVERSE - People-powered research. [zooniverse.org](https://www.zooniverse.org/projects)
  
  * Crowdcrafting scifabric. [crowdcrafting.org](https://crowdcrafting.org/)
  
  * German Citizen Science Projects. [citizen-science.at](https://www.citizen-science.at/)

